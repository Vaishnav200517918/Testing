{
  "childrens-writing": [
    {
      "id": 2001,
      "title": "Coming Soon: Stories for Young Explorers!",
      "shortDescription": "A world of fun, adventure, and imagination awaits! Exciting children's stories are on the way—stay tuned!",
      "longDescription": "My Children’s Writings are coming soon! Get ready for a collection of delightful tales crafted especially for young readers. From magical adventures to heartwarming bedtime stories, these writings will spark imagination and bring smiles to little faces. Whether it’s a journey through enchanted lands or a story about friendship and fun, there will be something special for every child to enjoy. Stay tuned for the launch of this wonderful storytelling space!",
      "image": "https://developers.elementor.com/docs/assets/img/elementor-placeholder-image.png"
    },
    {
      "id": 2002,
      "title": "The crow named Kuttan ",
      "shortDescription": "This is the story of a wise crow named Kuttan who lived in Alagangulam, Ramanad. The village was suffering from a severe drought. All the people, animals, and birds had migrated, but Kuttan stayed back for a few more days. One day, feeling very thirsty, he found a pot with a little water at the bottom. Since his beak couldn't reach it, he cleverly dropped small stones into the pot, one by one, until the water level rose. He drank the water and felt refreshed.\n\nThat very same day, heavy rain began to pour over the village. Kuttan then flew to Keelakarai, where the villagers had relocated, and informed them about the rainfall. Filled with joy, the villagers returned to their homeland. From that day onwards, they loved Kuttan dearly and always gave him good food.\n\n",
      "longDescription": "<h2 class=\"title-pink text-decoration-underline\">കുട്ടന്‍ കാക്ക</h2>\n<p>പണ്ട് പണ്ട് രാമനാട് എന്ന ദേശത്ത് അളഗാങ്കുളം എന്ന ഗ്രാമത്തില്‍ ഭയങ്കരമായ വേനല്‍ വന്നു.ഭയങ്കര വരള്‍ച്ചയായി. അവിടത്തെ കുളങ്ങളെല്ലാം വറ്റി.നദികളെല്ലാം വറ്റി,കിണറുകളെല്ലാം വറ്റി.നാട്ടുകാര്‍ക്ക് കുടിക്കാനും കുളിക്കാനും തുണി കഴുകാനുമൊന്നും വെള്ളമില്ലാതായി.വീട്ടുമൃഗങ്ങളും നാട്ടിലുള്ള മൃഗങ്ങളും പക്ഷികളുമെല്ലാം വെള്ളം കിട്ടാതെ വലഞ്ഞു. ഇനി ഇവിടെ നിന്നാല്‍ ദാഹജലം കിട്ടാതെ മരിക്കുകയെ ഉള്ളു എന്ന് മനസ്സിലാക്കിയ ജനങ്ങള്‍ അവരുടെ പെട്ടി പ്രമാണങ്ങളെല്ലാം എടുത്ത് കന്നുകാലികളുമൊക്കെയായി അവിടെ നിന്നും കീളക്കര എന്ന ഗ്രാമത്തിലേക്ക് യാത്രയായി.അപ്പോള്‍ അവരോടൊപ്പം പട്ടികളും പൂച്ചകളും മാത്രമല്ല എല്ലാ നാല്ക്കാലികളും പക്ഷികളും യാത്ര പുറപ്പെട്ടു. ആ കൂട്ടത്തില്‍ ആ പ്രദേശത്തുള്ള കാക്കകളും ഉള്‍പ്പെട്ടിരുന്നു.</p>\n<br>\n<p>എല്ലാവരും യാത്രയ്ക്ക് തയ്യാറെടുത്തപ്പോള്‍ കാക്കകളുടെ കൂട്ടത്തിലുള്ള മിടുക്കനായ കുട്ടന്‍ കാക്ക മാത്രം പോകാന്‍ തയ്യാറായില്ല.</p>\n<br>\n<p>“നീ വരുന്നില്ലെ കുട്ടാ”, മുതിര്‍ന്ന കാക്കകള്‍ ചോദിച്ചു.</p>\n<br>\n<p>“നിങ്ങള്‍ പൊക്കോ. ഞാന്‍ കുറച്ചു ദിവസം കഴിഞ്ഞ് വരാം”,അവന്‍ പറഞ്ഞു.</p>\n<br>\n<p>“നീ ഒറ്റയ്ക്കിവിടെ നില്‍ക്കരുത്. വെള്ളം കിട്ടാതെ വലഞ്ഞ് മരിച്ചുപോകും”, അവര്‍ അവനെ ഓര്‍മ്മപ്പെടുത്തി.</p>\n<br>\n<p>“ഞാന്‍ കുറച്ചു ദിവസം കൂടി നിന്നിട്ട് വന്നോളാം.നിങ്ങള്‍ പൊക്കോ”, അവന്‍ പറഞ്ഞു.</p>\n<br>\n<p>കാക്കകളെല്ലാം മറ്റു പക്ഷികള്‍ക്കൊപ്പം പോയി. കുട്ടന്‍ മാത്രം അവിടെ നിന്നു.</p>\n<br>\n<p>അവന്‍ മൂന്ന് ദിവസം അവിടൊക്കെ ചുറ്റി നടന്നു. അവന് ഗ്രാമം വിട്ടുപോകാനുള്ള മനസ്സുണ്ടായിരുന്നില്ല. മൂന്നാം നാള്‍ അവന് വലിയ ദാഹം തോന്നി. നല്ല ക്ഷീണവും ഉണ്ടായി. കുറച്ചു വെള്ളം കുടിച്ചില്ലെങ്കില്‍ മരിച്ചുപോകും എന്ന അവസ്ഥ. എവിടെയെങ്കിലും ഇത്തിരി വെള്ളം കാണാതിരിക്കില്ല എന്ന് കരുതി അവന് അവിടെയെല്ലാം അന്വേഷിച്ചു നടന്നു. അപ്പോള്‍ ഒരു വീടിന്‍റെ പിന്നില്‍ ഒരു കുടം ഇരിക്കുന്നത് അവന്‍ കണ്ടു. അതില്‍ കുറച്ചുവെള്ളം കാണാതിരിക്കില്ല എന്നു കരുതി അവന്‍ തലയിട്ടുനോക്കി. അതിന്‍റെ അടിയില് കുറച്ചു വെള്ളമുണ്ടായിരുന്നു. കുടത്തിനകത്തേക്ക് ഇറങ്ങിയാല്‍ തിരികെ കയറാന്‍ കഴിയില്ല എന്നവന് മനസ്സിലായി. ഇനി എന്തു ചെയ്യും . അവന്‍ ഒരു ഉണങ്ങിയ മരത്തിന്‍റെ കൊമ്പില് പോയിരുന്ന് ആലോചിച്ചു. അപ്പോഴാണ് അവനൊരു ബുദ്ധി തോന്നിയത്.</p>\n<br>\n<p>ചെറുകല്ലുകള്‍ പെറുക്കിയിട്ടാല്‍ വെള്ളം ഉയര്‍ന്നുവരുമല്ലോ എന്നവനോര്‍ത്തു. അവന്‍ പലയിടത്തുനിന്നായി ചെറുകല്ലുകള്‍ പെറുക്കിയെടുത്തു.ആദ്യം പത്തുകല്ലുകള്‍ ഇട്ടു. എന്നിട്ട് തലയിട്ടുനോക്കി.എത്തുന്നില്ല.വീണ്ടും പത്തുകല്ലുകള് കൂടി ഇട്ടു. എന്നിട്ടും ശരിയാകുന്നില്ല.പിന്നീട് അഞ്ചുകല്ലുകളിട്ടു.ഇപ്പോള്‍ ഇരുപത്തിയഞ്ച് കല്ലായി. ചുണ്ട് കഷ്ടിച്ച് എത്തും എന്ന മട്ടായി.അതും ശരിയാകാതിരുന്നപ്പോള്‍ വീണ്ടും അഞ്ച് കല്ലുകള്‍ കൂടിയിട്ടപ്പോള്‍ വെള്ളം കുടിക്കാന്‍ കഴിഞ്ഞു. കുട്ടന് ദാഹം മാറി. അവന് വലിയ സന്തോഷമായി. ഇനി ഇവിടെ നിന്നാല്‍ ശരിയാകില്ല എന്ന് മനസ്സിലാക്കിയ അവന്‍ കീളക്കരയിലേക്ക് പോകാന്‍ തീരുമാനിച്ച് മരക്കൊമ്പില് വന്നിരുന്നു. പെട്ടെന്ന് അന്തരീക്ഷം ഇരുട്ടി. ഇത്രവേഗം രാത്രിയായോ എന്നു കരുതി അവന്‍ ആകാശത്തേക്ക് നോക്കി. രാത്രി ആയതല്ല, കാര്‍മേഘങ്ങള്‍ ഉരുണ്ടുകൂടിയതാണ് എന്നു മനസ്സിലാക്കി.</p>\n<br>\n<p>അല്പ്പം കളിഞ്ഞപ്പോള് മഴ പെയ്യാന്‍ തുടങ്ങി.ഒന്നുരണ്ടു തുള്ളികളായി വീണ മഴ പെരുമഴയായി. അതോടെ പുഴയും കുളങ്ങളും കിണറുകളും നിറഞ്ഞു. വീട്ടുമുറ്റത്തുവരെ വെള്ളമായി. കുട്ടന്‍ കുറേ വെള്ളം കുടിച്ചു.വെള്ളത്തില്‍ കുളിച്ചു. എന്നിട്ട് അവന്‍ കീളക്കരയില്‍ പോയി എല്ലാവരോടും പറഞ്ഞു,”കൂട്ടുകാരെ,നമ്മുടെ നാട്ടില്‍ മഴ പെയ്തു. പുഴയും കുളങ്ങളും കിണറുകളും നിറഞ്ഞു. ആ സന്തോഷ വാര്‍ത്ത അറിയിക്കാനാണ് ഞാന്‍ വന്നത്.” ആ വാര്‍ത്ത എല്ലാവരിലും ആനന്ദമായി.അവര്‍ അപ്പോള്‍ തന്നെ പെട്ടിപ്രമാണങ്ങളെടുത്ത് മടക്കയാത്ര തുടങ്ങി. അപ്പോള്‍ നാട്ടിലെ പ്രമാണി പറഞ്ഞു, “നമ്മുടെ കുട്ടന് നല്ല ജ്ഞാനമാണ്.അവന് മഴവരുമെന്ന് അറിയാമായിരുന്നിരിക്കാം. അതാണല്ലോ അവന്‍ അവിടെത്തന്നെ നിന്നതും നമ്മളോട് വന്ന് പറഞ്ഞതും. അവനെ നമ്മളെല്ലാം സ്നേഹിക്കണം, അവന് നല്ല ഭക്ഷണവും കൊടുക്കണം.” എല്ലാവരും പ്രമാണി പറഞ്ഞത് അനുസരിച്ചു. അന്നു മുതല്‍ കുട്ടന് നല്ല ഭക്ഷണവും നാട്ടില്‍ അംഗീകാരവും ലഭിച്ചു. </p>\n<br>",
      "image": "/image/kuttan-kakka.png"
    },
    {
      "id": 2002,
      "title": "ജംഗമനും രാമനും ",
      "shortDescription": "Jangamanum Ramanum\n\nJangamanum Ramanum is the story of Jangaman, a fierce and cruel tiger who ruled the forest, and Raman, a clever and courageous hare. Jangaman was a ruthless king who killed countless animals every day. Distressed by the bloodshed, the animals united under the leadership of a wise she-elephant. They pleaded with the tiger and proposed a deal: instead of random killings, one animal would voluntarily come each day as prey for the king and his family.\n\nJangaman agreed to this arrangement—but only for a while. Soon, he broke his promise and resumed his brutal rampage. Realizing that their lives were still in danger, the animals decided to end the reign of terror by outsmarting the king. They selected Raman, the intelligent hare, for this critical mission.\n\nRaman devised a clever plan. When it was his turn to be sacrificed, he reached the tiger late and told him that another tiger had tried to stop him, claiming to be the true king of the forest. Enraged, Jangaman demanded to be taken to this impostor. Raman led him to a deep well and pointed to the tiger's reflection in the water. Mistaking it for his rival, Jangaman leapt into the well to attack—and drowned.\n\nThus, the forest was finally free from fear, thanks to the wit and bravery of a little hare.\n\n",
      "longDescription": "<p>പണ്ട് പണ്ട് പുതുക്കോട്ടൈ ദേശത്ത് നാട്ടുമംഗലം കാട്ടില്‍ ദുഷ്ടനായ ഒരു രാജാവുണ്ടായിരുന്നു.ജംഗമന്‍ എന്ന കടുവയായിരുന്നു ആ രാജാവ്.അവന് മറ്റു മൃഗങ്ങളോടൊന്നും ഒരു സ്നേഹവുമുണ്ടായിരുന്നില്ല.ഭാര്യയോടും മക്കളോടും മാത്രമായിരുന്നു അവന് സ്നേഹമുണ്ടായിരുന്നത്. അവന്‍ ഗുഹയില്‍ നിന്നും പുറത്തുവന്നാല്‍ വഴിയില്‍ കാണുന്ന എല്ലാ ജീവികളേയും ഉപദ്രവിക്കും. വിശപ്പുണ്ടെങ്കിലും ഇല്ലെങ്കിലും ജീവികളെ കൊല്ലുക അവന്‍റെ വിനോദമായിരുന്നു. എന്നിട്ട് അതില്‍ കുറേയെണ്ണത്തെ വീട്ടില്‍ കൊണ്ടുപോകും.ബാക്കി വഴിയില്‍ ഉപേക്ഷിക്കും. ഇങ്ങിനെ കാട്ടിലെ ജീവികളുടെ എണ്ണം കുറയാന്‍ തുടങ്ങി. ഒടുവില്‍ ജീവികള്‍ ഒന്നിച്ചു കൂടി മൃഗരാജാവിനെ കണ്ട് സങ്കടം പറഞ്ഞു.</p>\n<br>\n<p> മന്ദാകിനി എന്ന പെണ്ണാനയായിരുന്നു അവരുടെ നേതാവ്. അവള്‍ പറഞ്ഞു, “മഹാരാജാവെ, കാട്ടില്‍ മൃഗങ്ങളുടെ എണ്ണം കുറഞ്ഞുവരുകയാണ്. ഇങ്ങിനെ മുന്നോട്ടുപോയാല്‍ രാജാവിനും വീട്ടുകാര്‍ക്കും ഭക്ഷണം പോലും കിട്ടാത്ത അവസ്ഥ വരും. ജീവികളെ ഇങ്ങിനെ കൊന്നൊടുക്കുന്നത് നല്ലതല്ല എന്നാണ് എല്ലാവരുടെയും അഭിപ്രായം. അതുകൊണ്ട് നിത്യവും ഞങ്ങളില്‍ ഒരാള്‍ വീതം അങ്ങയുടെ ഭക്ഷണത്തിനായി ഗുഹയില്‍ എത്താം. അങ്ങിനെ എത്തുന്ന ജീവിയെ മാത്രമെ അങ്ങ് കൊല്ലാവൂ. ഇല്ലെങ്കില്‍ ഈ കാട്ടിലെ പ്രജകളെല്ലാം കാടുവിട്ടുപോകും എന്നാണ് പറയുന്നത്. “</p>\n<br>\n<p>ഇതുകേട്ടപ്പോള്‍ രാജാവിന്‍റെ ഉള്ളില്‍ ഒരു ഭയമുണ്ടായി. മൃഗങ്ങള്‍ ഇവിടം വിട്ടുപോയാല്‍ താനും കുടുംബവും പട്ടിണിയാവില്ലെ. അതുകൊണ്ട് രാജാവ് മന്ദാകിനി പറഞ്ഞത് അംഗീകരിച്ചു.</p>\n<br>\n<p>അടുത്ത ദിവസം മുതല്‍ ഓരോരോ ജീവികള്‍ രാജാവിന് ഭക്ഷണമാകാനായി പോയിത്തുടങ്ങി.രാജാവിനും കുടുംബത്തിനും സന്തോഷമായി. എങ്കിലും വൈകുന്നേരമാകുമ്പോള്‍ രാജാവിന് കൈകാലുകള്‍ തരിക്കാന്‍ തുടങ്ങും. അപ്പോള്‍ അവന്‍ പുറത്തിറങ്ങി മൃഗങ്ങളെ ഓടിക്കുകയും കൊല്ലുകയും ചെയ്യുന്നത് തുടര്‍ന്നുകൊണ്ടിരുന്നു.</p>\n<br>\n<p>വീണ്ടും മൃഗങ്ങള്‍ പരാതിയുമായി മന്ദാകിനിയുടെ അടുത്തെത്തി. അപ്പോള്‍ മന്ദാകിനി ഒരു നിര്‍ദ്ദേശം വച്ചു. “ശക്തികൊണ്ട് ജംഗമനെ തോല്പ്പിക്കാന്‍ നമുക്കാര്‍ക്കും പറ്റില്ല. എന്നാല്‍  ബുദ്ധി പ്രയോഗിച്ചാല്‍ അതിന് കഴിയുകയും ചെയ്യും. അത്തരത്തില്‍ ജംഗമനെ ഇല്ലാതാക്കാന്‍ ആര്‍ക്കെങ്കിലും കഴിയുമെങ്കില്‍ അവനെ നമുക്ക് കാട്ടിലെ രാജാവാക്കാം.” എല്ലാ മൃഗങ്ങളും അത് അംഗീകരിച്ചു. അങ്ങിനെ അന്നുമുതല്‍ കുറുക്കനും ചെന്നായും പുലിയും ആനയുമൊക്കെ ഓരോരോ സൂത്രങ്ങള്‍ പരീക്ഷിക്കാന്‍ തുടങ്ങി. അതിലൊന്നും ജംഗമനെ കുരുക്കാന്‍ കഴിഞ്ഞില്ല.</p>\n<br>\n<p>അങ്ങിനെയിരിക്കെ ഒരു നാള്‍ കടുവയുടെ ഭക്ഷണമാകാന്‍ നിയോഗിക്കപ്പെട്ടത് രാമന്‍ എന്ന മുയലിനെയായിരുന്നു. അവന്‍ നല്ല ബുദ്ധിശാലിയായിരുന്നു. തന്‍റെ ജീവിതം അവസാനിക്കുന്ന ദിനമാണല്ലോ അതെന്നാലോചിച്ചപ്പോള്‍ അവന് വലിയ സങ്കടമുണ്ടായി അവന്‍ വീട്ടില്‍ നിന്നിറങ്ങിയപ്പോള്‍ അവന്‍റെ അമ്മയുടെ കണ്ണുകള്‍ നിറഞ്ഞു. അവര്‍ വാത്സല്യത്തോടെ അവനെ കെട്ടിപ്പിടിച്ചു. മോനെ, നീ പോകണ്ട,പകരം ഞാന്‍ പോകാം എന്നൊക്കെ പറഞ്ഞുനോക്കി.” ഇല്ലമ്മെ, ഞാന്‍ തന്നെ പോകാം. അമ്മയുടെ മോന്‍ രാജാവിനെ നശിപ്പിച്ചിട്ട് തിരിച്ചുവരും അമ്മെ. അമ്മ എനിക്കുവേണ്ടി പ്രാര്‍ത്ഥിക്കണേ “, അവന്‍ ചിരിച്ചുകൊണ്ട് പറഞ്ഞു. എന്നിട്ട് യാത്രയായി. രാജാവിനെ തോല്‍പ്പിക്കാനുള്ള ഒരു മാര്‍ഗ്ഗവും അവന്‍റെ മുന്നിലുണ്ടായിരുന്നില്ല. അവന്‍ നടന്നുനടന്ന് ഒരു കിണറിന്‍റെ അടുത്തെത്തി. വെറുതെ കിണറ്റിലേക്ക് നോക്കിയപ്പോള്‍ അതില്‍ തന്‍റെ നിഴല്‍ കണ്ടു. അവന്‍ ആദ്യമായിട്ടായിരുന്നു അങ്ങിനെ കിണറ്റിലേക്ക് നോക്കിയത്. അപ്പോള്‍ പെട്ടെന്ന് ഒരാശയം അവന്‍റെ മനസ്സിലേക്ക് കടന്നുവന്നു.</p>\n<br>\n<p> ഈ സമയം തനിക്ക് ഇരയാകേണ്ട ജീവി വരാത്തതിന്‍റെ ദേഷ്യത്തിലായിരുന്നു കടുവ. നല്ല വിശപ്പുണ്ട്. “രാജാവിനെ അനുസരിക്കാത്ത അവനിങ്ങുവരട്ടെ, അപ്പൊത്തന്നെ അടിച്ചുകൊല്ലും ഞാന്‍”, ഇങ്ങിനെ പറഞ്ഞുകൊണ്ട് കടുവ അരിശത്തോടെ അങ്ങോട്ടുമിങ്ങോട്ടും നടന്നു. ഈ സമയത്താണ് മുയല്‍ അവിടെയെത്തിയത്. “എന്താടാ നീ ഇത്രയും താമസിച്ചത്”,കടുവ ചോദിച്ചു.</p>\n<br>\n<p>“രാജാവെ, എന്നോട് ക്ഷമിക്കണം.ഞാന്‍ വരുന്നവഴിക്ക് ഒരു കടുവ എന്നെ തടഞ്ഞുനിര്‍ത്തി “, അവന്‍ പറഞ്ഞു.</p>\n<br>\n<p>“എന്ത്, ഈ കാട്ടില്‍ മറ്റൊരു കടുവയോ, നീ കള്ളം പറയുന്നോ “, രാജാവ് ദേഷ്യപ്പെട്ടു.</p>\n<br>\n<p>“അല്ല രാജാവെ ഞാന്‍ സത്യമാണ് പറയുന്നത്. ഞാന്‍ ആ കടുവയോട് പറഞ്ഞു, ഞാനാണ് ഇന്ന് രാജാവിന്‍റെ ഭക്ഷണം അതുകൊണ്ട് എന്നെ പോകാനനുവദിക്കണം എന്ന്.അപ്പോള്‍ ആ കടുവ പറയുകയാണ്, നീ നിന്‍റെ രാജാവിനെ വിളിച്ചുകൊണ്ടുവാ, അവനെ ഒറ്റയടിക്ക് കൊന്നിട്ട് ഞാനീ കാട്ടിലെ രാജാവാകുമെന്ന്. എന്നിട്ട് എന്നെ ഭക്ഷിക്കുമെന്നും പറഞ്ഞു. ഞാന്‍ പറഞ്ഞു, എന്‍റെ രാജാവ് വലിയ ശക്തിമാനാണ്.ഞാനിപ്പോള്‍ വിളിച്ചുകൊണ്ടുവരാം, അദ്ദേഹം നിന്നെ അടിച്ച് ചമ്മന്തിയാക്കും എന്നു ഞാനും പറഞ്ഞു”, മുയല്‍ ഒന്നു നിര്‍ത്തി ശ്വാസമെടുത്തു.</p>\n<br>\n<p>“അപ്പോള്‍ അവനനെന്തു പറഞ്ഞു”, രാജാവ് ചോദിച്ചു.</p>\n<br>\n<p>“അവന്‍ പറയുവാ വിളിച്ചുകൊണ്ടുവാടാ നിന്‍റെ രാജാവിനെ. അവനെ അടിക്കാന്‍ എന്‍റെ കൈ തരിക്കുന്നെന്ന്. ഇപ്പം വരാമെടാ എന്നു പറഞ്ഞ് ഞാന്‍ ഓടിവരുകയായിരുന്നു”, മുയല്‍ പറഞ്ഞു.</p>\n<br>\n<p>“  ങ്ഹാ- അത്രയ്ക്കായോ. എന്നാല്‍ അവന്‍റെ കഥ കഴിച്ചിട്ടുമതി ബാക്കി കാര്യങ്ങള്‍.നീ എനിക്ക് വഴി കാണിക്ക്   “,  രാജാവ് ഗുഹയില്‍ നിന്നും പുറത്തിറങ്ങി. മുയല്‍ വഴികാട്ടിയായി മുന്നെ പോയി. അവര്‍ നേരെ കിണറിനടുത്തെത്തി. എന്നിട്ട് മുയല്‍ പറഞ്ഞു,”  രാജാവെ,ഇതിനുള്ളിലാണ് അവന്‍ താമസിക്കുന്നത്. രാജാവ് സൂക്ഷിക്കണം   “ ,മുയല്‍ പറഞ്ഞു.</p>\n<br>\n<p> സൂക്ഷിക്കണമെന്നോ, അവനെ ഇപ്പോള്‍ ഞാന്‍ ശരിയാക്കിത്തരാം. നീ കണ്ടോളൂ എന്നു പറഞ്ഞ് കടുവ കിണറ്റിലേക്ക് നോക്കി. അപ്പോള് കിണറ്റില്‍ സ്വന്തം നിഴല്‍ കണ്ടു.അത് മറ്റൊരു കടുവയാണ് എന്ന് തെറ്റിദ്ധരിച്ച് കയറിവാടാ എന്നു പറഞ്ഞ് രാജാവ് അലറിവിളിച്ചു.   കിണറ്റിനുള്ളില്‍ നിന്നും അവന്‍റെ ശബ്ദം അതിനേക്കാള്‍ വലിയ ശബ്ദമായി തിരിച്ചു വന്നു.അവന്‍ ദേഷ്യത്തോടെ അലറുകയും തലയാട്ടുകയുമൊക്കെ ചെയ്തപ്പോള്‍ താഴെയുള്ള നിഴലും അതൊക്കെത്തന്നെ ചെയ്തു. പിന്നീട് രാജാവ് കൂടുതലൊന്നും ആലോചിച്ചില്ല, അവനെ കൊല്ലാനായി താഴേക്ക് എടുത്തുചാടി. ഇതുകണ്ട് മുയല്‍ തുള്ളിച്ചാടി. ഇനി രാജാവിന് രക്ഷപെടാന്‍ കഴിയില്ലെന്ന് അവനറിയാമായിരുന്നു.</p>\n<br>\n<p>അവന്‍ അവിടെനിന്നും ഓടി വീട്ടിലെത്തി വിവരം അമ്മയോട് പറഞ്ഞു. അമ്മയ്ക്ക് വലിയ സന്തോഷമായി. അവര്‍ അവനെ കെട്ടിപ്പിടിച്ച് ഉമ്മ വച്ചു. പിന്നീട് അവര്‍ രണ്ടും കൂടി മന്ദാകിനി ആനയെ കാണാന്‍ പോയി. മന്ദാകിനിയോട് വിവരം പറഞ്ഞു.അവര്‍ വൈകിട്ട് മൃഗങ്ങളുടെ യോഗം വിളിച്ച് വിവരങ്ങള്‍ പറഞ്ഞു. ശക്തിയേക്കാള്‍ വലുതാണ് ബുദ്ധി എന്ന് ഇപ്പോള്‍ എല്ലാ കൂട്ടുകാര്‍ക്കും മനസ്സിലായല്ലോ. അതുകൊണ്ട് ഇന്നുമുതല്‍ ബുദ്ധിമാനായ രാമന്‍ മുയലാണ് നമ്മുടെ രാജാവ്, മന്ദാകിനി പറഞ്ഞു. എല്ലാവരും കൂകിവിളിച്ച് അതംഗീകരിച്ചു. മന്ദാകിനി രാമന്‍ മുയലിനെ കിരീടമണിയിച്ചു രാജാവാക്കി. മുയല്‍ എല്ലാവര്‍ക്കും നന്ദി പറഞ്ഞു. തുടര്‍ന്ന് മന്ദാകിനിയെ പ്രധാനമന്ത്രിയായും ചെമ്പന്‍ ചെംപുലിയെ സൈന്യാധിപനായും നിയമിച്ചു. അന്നു മുതല്‍ നാട്ടുമംഗലം കാട്ടിലെ എല്ലാ മൃഗങ്ങളും സന്തോഷത്തോടും സമാധാനത്തോടും ജീവിച്ചു. </p>\n<br>",
      "image": "/image/jangamanum-ramanum-pic-.png"
    }
  ]
}
